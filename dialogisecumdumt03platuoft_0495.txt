 

99 ΚΛΕΙΤΟΦΩΝ. 461

τι πράττειν τοιοῦτον , τοῦ μὲν ἄρξοντος α’μελεῖν, περὶ δὲ
τὸ ἄρξόμενον ἐσπουδακέναι· καὶ ὅταν λέγῃς ὥς ὅτῳ τις
μή ἐπίσταται χρῆσθαι, κρεῖττον ἐᾷν τὴν τούτου χρῆσιν ·
εἰ δή τις μὴ ἐπίσταται ὀφθαλμοῖς χρῆσθαι μηδὲ ωσὶ μηδὲ
ξύμπαντι τῷ σώματι, τούτῳ μήτε ἀκούειν μήθ’ ὁρᾷν μήτ’
ἄλλην χρείαν μηδεμίαν χρῆσθαι τῷ σώματι κρεῖττον ἢ
ὁπῃοῦν χρῆσθαι. καὶ δὴ καὶ περὶ τέχνην ωσαύτως· ὅστις 408
γὰρ δὴ μὴ ἐπίσταται τῇ ἑαυτοῦ λύρᾳ χρῆσθαι, δῆλον ὥς
οὐδὲ τῇ τοῦ γείτονος, οὐδὲ ὅστις μὴ τῇ τῶν ἄλλων, οὐδὲ
τῇ ἑαυτοῦ, οὐδ’ ἄλλῳ τῶν ὀργάνων οὐδὲ κτημάτων ού-
δενί. καὶ τελευτᾷ δὴ καλῶς ὅ λόγος οὗτός σοι, ὡς ὅστις
ψυχῇ μὴ ἐπίσταται χρῆσθαι, τούτῳ τό ἄγειν ἡσυχίαν τῇ
ψυχῇ καὶ μὴ ζῇν κρεῖττον ἦ ζῇν πράττοντι καθ’ αὑτόν·
εἰ δέ τις άνάγκη ζῇν εἴη, δούλῳ ἄμεινον ἢ ἐλευθέρῳ
διάγειν τῷ τοιούτῳ τὸν βίον ἐστὶν ἄρα, καθάπερ πλοίου Β
παραδόντι τὰ πηδάλια τῆς διανοίας ἄλλῳ, τῷ μαθόντι
τὴν τῶν ἀνθρώπων κυβερνητικήν, ἣν δὴ σὺ πολιτικήν,
ὦ Σώκρατες, ἐπονομάζεις πολλάκις, τὴν αὐτὴν δὴ ταύ-
την δικαστικήν τε καὶ δικαιοσύνην ὡς ἔστι λέγων.

IV. Τούτοις δὴ τοῖς λόγοις καὶ ἑτέροις τοιούτοις
παμπόλλοις καὶ παγκάλως λεγομένοις, ὠς διδακτὸν ἀρετὴ
καὶ πάντων ἑαυτοῦ δεῖ μάλιστα ἐπιμελεῖσθαι, σχεδὸν
οὔτ’ ἀπεῖπον πώποτε οὔτ’ οἶμαι μήποθ’ ὕστερον άντ-
είπω· προτρεπτικωτάτους τε γὰρ ἡγοῦμαι καὶ ὤφελι- c
μωτάτους, καὶ ἀτεχνῶς ὥσπερ καθεύδοντας ἐπεγείρειν
ἡμᾶς. προσεῖχον δὴ τὸν νοῦν τὸ μετά ταῦτα ὡς ἄκουσό-
μενος, ἑπανερωτῶν οὔ τι σὲ τὸ πρωτον, ω Σώκρατες,
άλλα τῶν ἡλικιωτῶν τε καὶ συνεπιθυμητών ἢ ἑταίρων
cmv, ἦ ὅπως δεῖ πρὸς σὲ περὶ αὐτῶν τὸ τοιοῦτον ὀνομά-
ζειν. τούτων γὰρ τούς τὶ μάλιστα εἶναι δοξαζομένους υπὸ
σοῦ πρώτους ἐπανηρώτων, πυνθανόμενος τίς ὁ μετὰ
ταῦτ’ εἴη λόγος, καὶ κατὰ σὲ τρόπον τινὰ ὑποτείνων αὐ- Ι)

 

