ΛΑΧΗΣ. 43

γιγνώσκειν, ὦ Νικία τε καὶ Λάχης. ἐμοὶ μὲν γὰρ καὶ Με-
λησίᾳ τῷδε δῆλον ὅ τι ἡδομένοις ἂν εἴη, εἰ πάντα, ἃ Σω-
κράτης ἐρωτᾷ , ἐθέλοιτε λόγῳ διεξιέναι · καὶ γὰρ ἐξ ἀρχῆς
ἐντεῦθεν ἠρχόμην λέγων, ὅτι εἰς συμβουλὴν διὰ ταῦτα
ὑμᾶς παρακαλέσαιμεν, ὅτι μεμεληκέναι ὑμῖν ἡγούμεθα,
³ ὥς εἰκός, περὶ τῶν τοιούτων, καὶ ἄλλως καὶ ἐπειδὴ οἰ πατ-
² δες ὑμῖν ὀλίγου ὥσπερ οἱ ἡμέτεροι ἡλικίαν ἔχουσι παι- D
δεύεσθαι. εἰ οὖν ὑμῖν μή τι διαφέρει, εἴπατε καὶ κοινῇ
μετὰ Σωκράτους σκέψασθε, διδόντες τε καὶ δεχόμενοι
λόγον παρ’ ἀλλήλων εὖ γάρ καὶ τοῦτο λέγει ὅδε, ὅτι περὶ
τοῦ μεγίστου νῦν βουλευόμεθα τῶν ἡμετέρων. ἀλλ’ ὁρᾶτε
εἰ δοκεῖ χρῆναι οὕτω ποιεῖν.

NI. ῘΩ Λυσίμαχε, δοκεῖς μοι ὥς άληθῶς Σωκράτη
πατρόθεν γιγνώσκειν μόνον, αὐτῷ δ’ οὐ συγγεγονέναι
ἀλλ’ ἢ παιδὶ ὄντι, εἰ που ἐν τοῖς δημόταις μετὰ τοῦ πα· E
τρός ἀκολουθῶν ἐπλησίασέ σοι ἦ ἐν ἱερῷ ἢ ἐν ἄλλω τῳ
συλλόγῳ τῶν δημοτῶν· ἐπειδὴδὲ πρεσβύτερος γέγονεν,

οὐκ ἐντετυχηκὼς τῷ ἀνδρὶ δῆλος εἷ.

⁴ AY. Tc μάλιστα, ὦ Νικία,

Xlss. NI. Οὔ μοι δοκεῖς εἰδέναι ὅτι, ὃς ἄν ἐγγύτα-
τα ὣκράτους ἴῃ λόγῳ, ὥσπερ γυναικὶ εἰ πλησιάζοι διαλε-
γόμενος, ἀνάγκη αὐτῷ, ἐὰν ἄρα καὶ περὶ ἄλλου του πρό-
τερον ἄρξηται διαλέγεσθαι, μὴ παύεσθαι ὑπὸ τούτου
περιαγόμενον τῷ λόγῳ, πρὶν ἂν ἐμπέσῃ εἰς τό διδόναι
περὶ αὑτοῦ λόγον, ὅντινα τρόπον νῦν τε ζῇ καὶ ὅντινα
τὸν παρεληλυθότα βίον βεβίωκεν· ἐπειδᾶν δ’ ἐμπέσῃ, 188
ὅτι οὐ πρότερον αὐτὸν ἀφήσει Σωκράτης, πρὶν ἂν βα-
σανίσῃ ταῦτα εὖ τε καὶ καλῶς ἅπαντα ἐγώ δὲ συνήθης
τέ εἰμι τῷδε καὶ οἷδ’ ὅτι ἀνάγκη ὑπὸ τούτου πάσχειν ταῦ-
τα, καὶ ἔτι γε αὐτὸς ὅτι πείσομαι ταῦτα εὖ οἶδα· χαίρω
γάρ, ὦ Λυσίμαχε, τῷ άνδρὶ πλησιάζων, καὶ οὐδὲν οἶμαι
κακὸν εἶναι τὸ ὖπομιμνήσκεσθαι δ’ τι μὴ καλαῖς ἢ πεποιή-

      
      
    
  
   
   
  

