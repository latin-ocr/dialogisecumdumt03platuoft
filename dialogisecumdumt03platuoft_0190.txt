156 -— ΠΛΑΤΩΝΟΣ 68

δοτρίβου πέμπουσιν, ἵνα τὰ σώματα βελτίω ἔχοντες ὑπη-
G ρετῶσι τῇ διανοίᾳ χρηστῇ οὔσῃ, καὶ μὴ ἀναγκάζωνται
ἀποδειλιᾷν διὰ τὴν πονηρίαν τῶν σωμάτων καὶ ἐν τοῖς
πολέμοις καὶ ἐν ταῖς ἄλλαις πράξεσι · καὶ ταῦτα ποιοῦσιν
οἱ μάλιστα δυνάμενοι · μάλιστα δὲ δύνανται οἱ πλουσιῶ-
, τατοι· καὶ οἰ τούτων υίεΐς, πρωιαίτατα εἰς διδασκάλων
τῆς ἡλικίας ἀρξάμενοι φοιτᾷν, ὀψιαίτατα ἀπαλλάττονται.
ἐπειδὰν δὲ ἐκ διδασκάλων ἀπαλλαγῶσιν, ἡ πόλις αὖ τούς
D τε νόμους ἀναγκάζει μανθάνειν καὶ κατὰ τούτους ζῇν
κατὰ παράδειγμα , ἵνα μὴ αὐτοὶ ἐφ’ αὑτῶν εἰκῇ πράττω-
σιν , ἀλλ’ ἀτεχνῶς ῶσπερ οί γραμματισταὶ τοῖς μήπω δει-
νοῖς γράφειν τῶν παίδων ὑπογράψαντες γραμμὰς τῇ γραὲ
φίδι οὕτω τὸ γραμματεῖον διδόασι καὶ ἀναγκάζουσι γρά*
φειν κατὰ τὴν ὑφήγησιν τῶν γραμμῶν, ῶς δὲ καὶ ἡ πόλις
νόμους ὑπογράψασα, ἀγαθῶν καὶ παλαιῶν νομοθετῶν
εὑρήματα, κατά τούτους ἀναγκάζει καὶ ἄρχειν καὶ ἀρχε-
σθαι· ὃς δ’ ἀν ἐκτὸς βαίνῃ τούτων, κολάζει, καὶ ὄνομα τῇ
Ε κολάσει ταύτῃ καὶ παρ’ ὑμῖν καὶ ἄλλοθι πολλαχοῦ, ῶς εύ-
θυνούσης τῆς δίκης, ευθῦναι. τοσαύτης οὖν τῆς ε’πιμε-
λείας οὔσης περὶ ἀρετῆς ἰδία καὶ δημοσία, θαυμάζεις,ῶ
Σώκρατες, καὶ ἀπορεῖς, εἰ διδακτόν ἐστιν ἀρετή· , ἀλλ’ οὐ
χρὴ θαυμάζειν, ἀλλά πολυ μᾶλλον, εἰμὴ διδακτόν.

XVI. Διά τί οὖν τῶν ἀγαθῶν πατέρων πολλοὶ υἱεῖς
φαῦλοι γίγνονται; τοῦτο αὐ μάθε· οὐδεν γὰρ θαυμαστόν,
εἰπερ ἀληθῆ έγῶ ἐν τοῖς ἔμπροσθεν ἔλεγον, ὅτι τούτου

327 τοῦ πράγματος, τῆς ἀρετῆς , εἰ μέλλει πόλις εἶναι , οὐδένα
δεῖ ἰδιωτεύειν. εί γὰρ δὴ ὃ λέγω οὕτως ἔχει -— ἔχει δὲ
μάλιστα πάντων οὕτως - ἐνθυμήθητι ἄλλο τῶν ἐπιτη-
δευμάτων ὁτιοῦν καὶ μαθημάτων προελόμενος. εἰ μὴ οἶόν
τ’ ἧν πόλιν εἶναι, εἰμὴ πάντες αὐληταὶ ἦμεν, ὁποῖός τις
ἐδύνατο ἕκαστος, καὶ τοῦτο καὶ ἰδίᾳ καὶ δημοσίᾳ πᾶς
πάντα καὶ ἐδίδασκε καὶ ἐπέπληττε τὸν μὴ καλῶς αὐ-

