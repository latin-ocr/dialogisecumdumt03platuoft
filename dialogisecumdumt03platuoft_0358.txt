324 HAA ΤΩΝΟΣ 126

τι λέγω · ἴσως δ’ ἂν ἡμῖν Πρόδικος διαφέροιτο · ’ἄλλα σύ
γε’ που καλεῖς πεπεράνθαι τι καὶ τετελευτηκέναι· τὸ
τοιοῦτον βούλομαι λέγειν, οὐδὲν ποικίλον.
ΜΕΝ. Ἀλλὰ καλῶ , καὶ οἶμαι μανθάνειν ὃ λέγεις.
76 ΣΩ. Τί δ’; ἐπίπεδον καλεῖς τι, καὶ ἕτερον αὖ στε-
ρεόν, οἷον ταῦτα τὰ ἐν γεωμετρίαις,
ΜΕΝ. ’Έγωγε καλῶ.
ΣΩ. ’Ήδη τοίνυν ἂν μάθοις μου ἐκ τούτων ,σχῆμα
ὃ λέγω. κατὰ γαρ παντὸς σχήματος τοῦτο λέγω, εἰς ὂ τό
στερεὸν περαίνει, τοῦτ’ εἶναι σχῆμα· όπερ ἂν συλλαβῶν
εἴποιμι στερεοῦ πέρας σχῆμα εἶναι.
IX. ΜΕΝ.Τό δε χρωμα τί λέγεις, ω Σώκρατεςς
ΣΩ. Τβριστής γ’ εἷ , ὦ Μένων· ἀνδρὶ πρεσβύτῃ
πράγματα προστάττεις ἀποκρίνεσθαι, αὐτὸς δὲ οὐκ ἐθέ-
Β λεις ἀναμνησθεὶς εἰπεῖν,’ o' τί ποτε λέγει Γοργίας ἀρετὴ·
εἶναι.
ΜΕΝ. Ἀλλ’ ἐπειδάν μοι σὺ τοῦτ’ εἴπῃς, ὦ Σωκρά-
τες, ἐρῶ σοι.
ΣΩ. Κᾶν κατακεκαλυμμένος τις γνοίη, oe³ Μένων,
διαλεγομένου σου, ὅτι καλὸς εἷ καὶ ἐρασταί σοι ἔτι εἰσίν.
ΜΕΝ. Τί δή;
ΣΩ. Ὅτι οὐδὲν ἄλλ’ ἢ ἐπιτάττεις ἐν τοῖς λόγοις ·
ὅπερ ποιοῦσιν οἶ τρυφῶντες , ἅτε τυραννεύοντες, ἕως ἂν
C ἐν ὥρᾳ ὦσι. καὶ ἅμα ἐμοῦ ἴσως κατέγνωκας, ὅτι εἰμὶ ἥττων
τῶν καλοῦν. χαριοῦμαι οὖν σοι καὶ ἀποκρινοῦμαι.
ΜΕΝ. Πάνυ μὲν οὖν χάρισαι.
ΣΩ. Βούλει οὖν σοι κατὰ Γοργίαν ἀποκρίνωμαι, ᾗ
ἄν σύ μάλιστα ἆκολουθήσαις;
ΜΕΝ. Βούλομαι · πῶς γὰρ οῦς
ΣΩ. Οὐκοῦν λέγετε άπορροάς τινας τῶν ὄντων κατα
Ἐμπεδοκλέα 3
ΜΕΝ. Σφόδρα γε.

