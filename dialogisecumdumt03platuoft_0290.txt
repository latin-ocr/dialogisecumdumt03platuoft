256 ΠΛΑΤιιΝοΣ ’ 53

πειν μοι δοκεῖ, καὶ ἡγοῦμαι ἐλεύθερόν τινα εἶναι τοῦτον
τὸν ἄνθρωπον , τὸν δὲ μὴ φιλοσοφοῦντα ἀνελεύθερον
καὶ οὐδέποτε οὐδενὸς ἀξιώσοντα ἑαυτὸν οὔτε καλοῦ οὔτε
D γενναίου πράγματος· όταν δὲ δὴ πρεσβύτερον ἴδω ἔτι
φιλοσοφοῦντα καὶ μὴ ἀπαλλαττόμενον, πληγῶν μοι δο-
κεῖ ἤδη δεῖσθαι, ώ Σώκρατες, οὗτος ὁ ἀνήρ. ὃ γὰρ νῦν
δὴ ἔλεγον, ὑπάρχει τούτῳ τω ἀνθρώπῳ, καν πάνυ εὐ-
φυὴς ᾗ , ἀνάνδρῳ γενέσθαι φεύγοντι τά με’σα τῆς πόλεως
καὶ τὰς ἀγοράς, ἐν αἷς ἔφη ὁ ποιητὴς τούς ἄνδρας ἀριπρε-
πεῖς γίγνεσθαι , καταδεδυκότι δὲ τὸν λοιπὸν βίον βιῶναι
μετὰ μειρακίων ἐν γωνιά τριων ἢ τεττάρων ψιθυρίζοντα,
Ε ἐλεύθερον δὲ και μεγα καὶ νεανικὸν μηδέποτε φθέγξασθαι. ἄιε*
XLI. Ἐγω δέ, ώ Σώκρατες, πρὸς σὲ ἐπιεικῶς ἔχω
φιλικῶς· κινδυνεύω οὐν πεπονθέναι νῦν ὅπερ ὁ Ζῆθος ’
πρὸς τὸν Ἀμφίονα ὁ Εὐριπίδου, οὗπερ ἐμνήσθην. καὶ
γὰρ ἐμοὶ τοιαῦτ’ ἄττα ἐπέρχεται πρὸς σὲ λέγειν, οἷάπερ
ἐκεῖνος πρὸς τὸν ἀδελφόν, ὅτι ἀμελεῖς, ὦ Σώκρατες, ών
δεῖ σε ἐπιμελεῖσθαι, καὶ φύσιν ψυχῆς ὦδε γενναίαν μει-
486 ρακιώδει τινὶ διαπρέπεις μορφώματι, καὶ οὔτ’ ἀν δίκης ²
βουλαῖσι προσθεῖ’ ἂν ὀρθοῖ ς λόγον, οὔτ’ εἰκὸς ἄν καὶ πι- ’
θανόν λάβοις, οὔθ’ ὑπὲρ ἄλλου νεανικὸν βούλευμα βου- *3
λεύσαιο. καίτοι, ὦ φίλε Σώκρατες — καί μοι μηδὲν
ἀχθεσθῇς· εὐνοίᾳ γὰρ ἐρῶ τῇ σῇ - οὐκ αἰσχρὸν δοκεῖ
σοι εἶναι οὕτως ἔχειν, ὥς ἐγώ σὲ οἶμαι ἔχειν καὶ τοὺς ἄλλους
τοὺς πόρρω ἀεὶ φιλοσοφίας ἐλαύνοντας; νῦν γὰρ εἴτις
σοῦ λαβόμενος ἦ ἄλλου ὁτουοῦν τῶν τοιούτων εἰς τὸ δε-
σμωτήριον ἀπαγάγοι, φάσκων ἀδικεῖν μηδὲν ἀδικοῦντα,
Β οἷσθ’ ὅτι οὐκ ἂν ἔχοις ὅ τι χρήσαιο σαυτῷ , ἀλλ’ ίλιγγιςόης ’
ὄίν καὶ χασμῷο οὐκ ἔχων ὅ τι εἴποις, καὶ εἰς τὸ δικαστή-
ριον ἀναβάς, κατηγόρου τυχών πάνυ φαύλου καὶ μοχθη-
ροῦ, ἀποθάνοις ἄν, εἰ βούλοιτο θανάτου σοι τιμᾶσθαι.
καίτοι πῶς σοφὸν τοῦτό ἐστιν, ὦ Σώκρατες, εἴτις εὐφυῆ

   
  
     

