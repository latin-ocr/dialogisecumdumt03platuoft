296 · ΠΛΑΤΩΝΟΣ 98

καὶ ναὶ μοὶ Δία τῷ Πυριλάμπους γε πρός. ὅστις οὖν σε
τούτοις ὁμοιότατον ἀπεργάσεται, οὗτός σε ποιήσει, ὡς
ἐπιθυμεῖς πολιτικὸς εἶναι, πολιτικὸν καὶ ῥητορικόν· τῷ
G αὑτων γὰρ ἤθει λεγομένων των λόγων ἕκαστοι χαίρουσι,
τῷ δὲ ἀλλοτρίῳ ἄχθονται· εί μή τι σὺ ἄλλο λέγεις, ὠ
φίλη κεφαλή. λέγομέν τι πρὸς ταῦτα, ω Καλλίκλεις;
LXIX. KAA. Οὐκ οἷδ’ ὅντινά μοι τρόπον δοκεῖς
εὖ λέγειν, c5 Σώκρατες· πέπονθα δὲ τὸ τῶν πολλῶν πά-
θος · οὐ πάνυ σοι πείθομαι.
Σῼ. Ὁ δήμου γὰρ ἔρως, ὦ Καλλίκλεις, ε’νών ἐν τῇ
ψυχῇ τῇ σῇ άντιστατεῖ μοι· ἀλλ’ ἐὰν πολλάκις ἴσως καὶ
'⁸ βέλτιον ταῦτα ταῦτα διασκοπῶμεθα, πεισθή σει. ἀναμνή-
σθητι δ’ οὖν, ὅτι δύο ἔφαμεν εἶναι τὰς παρασκευὰς ἐπὶ
τὸ ἕκαστον θεραπεύειν καὶ σωμα καὶ ψυχήν, μίαν μὲν
πρὸς ἡδονὴν ὁμιλειν, τὴν ἑτέραν δὲ πρὸς τὸ βέλτιστον,
μὴ καταχαριζόμενον ἄλλα διαμαχόμενον. οὐ ταῦτα ἡν ἃ
τότε ωριζόμεθα· ,

ΚΑΛ. Πάνυ γε.

ΣΩ. Οὐκοῦν ἡ μεν ἑτέρα, ἡ πρὸς ἡδονήν, αγεννὴς
καὶ οὐδεν άλλο ἢ κολακεία τυγχάνει οὐσα· ἡ γάρ· ,

Ε ΚΑΛ. ’Έστω, εἰ βούλει, σοὶ οὕτως.

ΣΩ. Ἡ δέ γε ἑτέρα, ὅπως ὡς βέλτιστον ἔσται τοῦτο,
εἴτε σωμα τυγχάνει ὂν εἴτε ψυχή, ὃ θεραπεύομεν;

ΚΑΛ. Πάνυ γε.

ΣΩ. ’Ap' οὖν οὕτως ἐπιχειρητέον ἡμῖν ἐστὶ τῇ πόλει
και τοῖς πολίταις θεραπεύειν, ὡς βελτίστους αὐτοὺς τους
πολίτας ποιοῦντας; ἄνευ γαρ δὴ τούτου, ὡς έν τοις ἔμ-
προσθεν εὑρίσκομεν, οὐδεν ὄφελος ἄλλην εὐεργεσίαν οὐ-

514 δεμίαν προσφέρειν, εἀν μὴ καλὴ κάγαθὴ ἡ διάνοια ᾖ των
μελλόντων, ἦ χρήματα πολλα λαμβάνειν’ η’ ἀρχήν τινων
ἦ ἄλλην δύναμιν ἡντινοῦν. θῶμεν οὕτως ἕχειν;
ΚΑΛ. Πάνυ γε, εἴ σοι ἥδιον.

