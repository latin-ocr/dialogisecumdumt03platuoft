ΛΑΧΗΣ. 49

οί δ’ ἐν φόβοις τὴν ἀνδρείαν κέκτηνται· οἱ δέ γ’, οἶμαι,
δειλίαν ἐν τοῖς αὐτοῖς τούτοις.

ΛΑ. Πάνυ γε.

ΣΩ. Τί ποτε ὂν ἕκατερον τούτων, τοῦτο ἐπυνθα-
νόμην. πάλιν οὖν πειρῶ εἰπεῖν ἀνδρείαν πρῶτον, τί
ὂν ἐν πᾶσι τούτοις ταύτόν ἐστιν· ἢ οὔπω καταμανθάνεις
ὃ λέγω;

ΛΑ. Οὐ πάνυ τι.

xlx. ΣΩ. Ἀλλ’ ὦδε λέγω, ὥσπερ ἄν εί τάχος ἠρώ- 192
των τί ποτ’ ἐστίν, ὃ καὶ ἐν τῷ τρέχειν τυγχάνει ὂν ἡμῖν
καὶ ἐν τῷ κιθαρίζειν καὶ ἐν τῷ λέγειν καὶ ἐν τῷ μανθά-
νειν καὶ ἐν ἄλλοις πολλοῖς, καὶ σχεδόν τι αὐτὸ κεκτήμε-
θα, οὗ καὶ πέρι ἄξιον λέγειν, ἦ ἐν ταῖς τῶν χειρῶν πρά-
ξεσιν ἦ σκελῶν ἢ στόματός τε καὶ φωνῆς ἦ διανοίας · ἦ οὐχ
οὕτω καὶ σύ λέγειςς

ΛΑ. Πάνυ γε.

ΣΩ. Εἰ τοίνυν τίς με ἔροιτο· ὦ Σώκρατες, τί λέγεις
τοῦτο, ὃ ἐν πᾶσιν ὀνομάζεις ταχυτῆτα εἷναι; εἴποιμ’ ὅίν
αὐτῷ, ὅτι τὴν ἐν ὀλίγῳ χρόνῳ πολλὰ διαπραττομένην δύ- Β
ναμιν ταχυτῆτα ἔγωγε καλῶ καὶ περὶ φωνὴν καὶ περὶ δρό-
μον καὶ περὶ τᾶλλα πάντα.

ΛΑ. Ὀρθῶς γε σύ λέγων.

ΣΩ. Πειρῶ δὴ καὶ σύ, ὦ Λάχης, τὴν άνδρείαν οὕ-
τως εἰπεῖν, τίς οὖσα δύναμις ἡ αὐτὴ ἐν ἡδονῇ καὶ ἐν
λύπῃ καὶ έν ἅπασιν οἷς νῦν δὴ ἐλέγομεν αὐτὴν εἶναι, ἔπει-
· τα ἀνδρεία κέκληται.

, ΛΑ. Δοκεῖ τοίνυν μοι καρτερία τις εἶναι τῆς ψυχῆς,
’ εἰ τό γε διὰ πάντων περὶ ἀνδρείας πεφυκὸς δεῖ εἰπεῖν.

ΣΩ. ’And μὴν δεῖ, εἰ γε τὸ ἐρωτώμενον άποκρι- G
νούμεθα ἡμῖν αὐτοῖς. τοῦτο τοίνυν ἔμοιγε φαίνεται, ὅτι
¹ οὐ πᾶσά γε, ὥς ἐγῷμαι, καρτερία α’νδρεία σοι φαίνεται·
mro 111. 4

 

