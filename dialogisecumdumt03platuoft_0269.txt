WW‘T W* ”““·’”“” ’ -⁴-''·¹V?.¹›'-·“-v'·³'.·³-· ·⁸' ⁴ ·' · ’

87 ’ ΓΟΡΙἿΑΣ. ’ 235

Αθηναίων άπὸ σοῦ ἀρξάμενος δέξαιτ’ ἄν ἄλλος ὁστισοῦν D
Μακεδόνων γενέσθαι aalma* η Ἀρχέλαος.

XXVII. ΣΩ. Καὶ κατ’ ἀρχὰς τῶν λόγων, ω Πῶλε,
ἔγωγέ σε ἐπῄνεσα” οτι μοι δοκεῖς εὐ πρὸς τὴν ῥητορικὴν
πεπαιδεῦσθαι, τοῦ δὲ διαλέγεσθαι ἠμεληκέναι· καὶ νῦν
αλλο τι οὗτός ἐστιν’ ο λόγος, ᾦ με καὶ” αν παῖς ἐξελέγξειε,
και ἐγώ υπὸ σοῦ νῦν, ως σύ οἴει, ἐξελήλεγμαι τούτῳ τῷ
λόγῳ, φάσκων τὸν ἀδικοῦντα ουκ εὐδαίμονα εἶναι; πό·-
θεν, ὦ ’γαθέ; καὶ μὴν οὐδέν γε’ σοι τούτων ὀμολογω ων
σὺ φῄς

ΠΩΛ. Ov γαρ ἐθέλεις, ἐπεὶ δοκεῖ γε’ σοι ὥς ἐγώ λέγω. E

ΣΩ. Ὦ μακάριε, ῥητορικῶς γάρ με ἐπιχειρεῖς ἐλέγ-
χειν, ὥσπερ οἱ ἐν τοῖς δικαστηρίοις ἡγούμενοι ἐλέγχειν.
καὶ γὰρ ἐκεῖ οἱ ἕτεροι τοὺς ἑτέρους δοκοῦσιν ἐλέγχειν,
ἐπειδάν τῶν λόγων ὦν ἂν λέγωσι μάρτυρας πολλοὺς παρ-
έχωνται καὶ εὐδοκίμους, ὁ δὲ τάναντία λέγων ἕνα τινα
παρέχηται ἦ μηδένα. οὗτος δὲ ὁ ἔλεγχος οὐδενὸς ἄξιός ἐστι
πρὸς τὴν ἀλήθειαν· ἐνίοτε γὰρ ἄν καὶ καταψευδομαρτυ- 472
ρηθείη τις ὑπὸ πολλῶν καὶ δοκούντων εἶναι τί. καὶ νῦν
περὶ ὧν σύ λέγεις ὀλίγου σοι πάντες συμφήσουσι ταῦτα
Ἀθηναῖοι καὶ οἱ ξένοι, ἐὰν βούλῃ κατ’ ἐμοῦ μάρτυρας
παρασχέσθαι, ὡς οὐκ ἀληθῆ λέγω · μαρτυρήσουσί σοι, ἐὰν
μὲν βούλῃ, Νικίας ὁ Νικηράτου καὶ οί ἀδελφοὶ μετ’ αὐ-
τοῦ , ὦν οἱ τρίποδες oc ἐφεξῆς ἑστῶτές εἰσιν ἐν τῷ Διονυ-
σίῳ, ἐὰν δὲ, βούλῃ, Ἀριστοκράτης ὁ Σκελλίου, οὗ αὖ ἔστιν
ἐν Πυθοῖ τοῦτο τὰ καλὸν ἀνάθημα, ἐὰν δὲ βούλῃ, ἡ Πε- Β
ρικλέους ὅλη οἰκία ἦ άλλη συγγένεια, ἥντινα ἂν βούλῃ
τῶν ἐνθένδε ἐκλέξασθαι. ἀλλ’ ἐγώ σοι εἷς ὦν οὐχ ὁμολο-
γῶ · οὐ γάρ με σύ ἀναγκάζεις, ἀλλὰ ψευδομάρτυρας πολ-
λοὺς κατ’ ἐμοῦ παρασχόμενος ἐπιχειρεῖς ἐκβάλλειν με ἐκ
τῆς οὐσίας καὶ τοῦ ἀληθοῦς. ἐγώ δὲ ἂν μὴ σε αὐτὸν ἕνα
ὄντα μάρτυρα παράσχωμαι ὁμολογοῦντα περὶ οἷν λέγω.

