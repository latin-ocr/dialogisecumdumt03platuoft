290 ΠΛΑΤΩΝΟΣ 92

Ε ρης ἀδίκως αἴσχιστον εἶναι, οὐδέ γε τό τέμνεσθαι οὔτε
τὸ σῶμα τὸ ἐμὸν οὔτε τὸ βαλάντιον, ἀλλὰ τὰ τύπτειν καὶ
ἐμὲ καὶ τά ἐμοὶ ἀδίκως καὶ τέμνειν καὶ αἴσχιον καὶ κάκιον,
καὶ κλέπτειν γε ἅμα καὶ ἀνδραποδίζεσθαι καὶ τοιχωρυ-
χεῖν καὶ συλλήβδην ὁτιοῦν ἀδικεῖν καὶ ἐμὲ καὶ τά ἐμοὶ τῷ
ἀδικοῦντι καὶ κάκιον καὶ αἴσχιον εἶναι ἦ ἐμοὶ τῷ ἀδικου-
μένῳ. ταῦτα ἡμῖν ἅνω ἐκεῖ ἐν τοῖς πρόσθε λόγοις οὕτω

509 φανέντα, ὡς ἐγώ λέγω, κατέχεται καὶ δέδεται, καὶ εἰ
ἀγροικότερόν τι εἰπεῖν ἔστι, σιδηροῖς καὶ ἀδαμαντίνοις
λόγοις, ὡς γοῦν ἀν δόξειεν οὑτωσί, οὕς σύ εἰ μή λύσεις
ἢ σοῦ τις νεανικώτερος , οὐχ οἶόν τε ἄλλως λέγοντα ἢ ὠς
ἐγώ νῦν λέγω καλῶς λέγειν· ἐπεὶ ἔμοιγε ὁ αὐτὸς λόγος
ἐστὶν ἀεί, ὅτι ε’γώ ταῦτα οὐκ οἶδα ὅπως ἔχει, ὅτι μέντοι
ὦν ἐγώ ἐντετύχηκα , ὥσπερ νῦν, οὐδεὶς οἷός τ’ ἐστὶν ἅλ-
λως λέγων μὴ οὐ καταγέλαστος εἶναι. ἐγώ μὲν οὖν αὖ

Β τίθημι ταῦτα οὕτως ἔχειν· εἰ δὲ οὕτως ἔχει καὶ μέγιστον
τῶν κακῶν ἐστὶν ἡ ἀδικία τῷ ἀδικοῦντι καὶ ἔτι τούτοτ
μεῖζον μεγίστου ὄντος, εἰ οἷόν τε, τό ἀδικοῦντα μὴ διδό-
ναι δίκην, τίνα ἀν βοήθειαν μὴ δυνάμενος ἅνθρωπος
βοηθεῖν ἑαυτῷ καταγέλαστος ἀν τῇ ἀληθείᾳ εἴης ἀρ’ οὐ
ταύτην, ἥτις ἀποτρέψει τὴν μεγίστην ἡμῶν βλάβην; ἀλλά

’ πολλὴ ἀνάγκη ταύτην εἶναι τὴν αἰσχίστην βοήθειαν, μη
δύνασθαι βοηθεῖν μήτε αὑτῷ μήτε τοῖς αὑτοῦ φίλοις τε

C καὶ οἰκείοις, δευτέραν δὲ τὴν τοῦ δευτέρου κακοῦ καὶ τρί-
την τὴν τοῦ τρίτου καὶ τάλλα οὕτως, ὡς ἑκάστου κακοῦ
μέγεθος πέφυκεν, οὕτω καὶ κάλλος τοῦ δυνατὸν εἶναι ἐφ’
ἕκαστα βοηθεῖν καὶ αἰσχύνη τοῦ μή. ἆρα ἄλλως ἦ οὕτως
ἔχει, ὦ Καλλίκλεις;

ΚΑΛ. Οὐκ ἄλλως.
LXV. 2:52. Δυοῖν οὖν ὄντοιν, τοῦ ἀδικεῖν τε καὶ
ἀδικεῖσθαι, μεῖζον μέν φαμεν κακὸν τὸ ἀδικεῖν, ἔλαττον

δὲ τὸ ἀδικεῖσθαι, τί οὖν ἄν παρασκευασάμενος ἄνθρωπος

