 

**·⁷·*=z⁷=?,W-v-v·-w‹-wwmw> r ··*- ·

67 11 ΡΩ TA Γ Ο ΡΑ Σ. 155

ται οὐδ’ ἐπιμελοῦνται πᾶσαν ἐπιμέλειαν; οἴεσθαί γε χρή,
ὦ Σώκρατες.

XV. Ἐκ παίδων σμικρῶν ἀρξάμενοι , μέχρι οὗπερ
ἆ ν ζῶσι, καὶ διδάσκουσι καὶ νουθετοῦσιν. ἐπειδᾶν θάττον
συνιῇ τις τὰ λεγόμενα, καὶ τροφὸς καὶ μήτηρ καὶ παιδα-
γωγὸς καὶ αὐτὸς ὁ πατὴρ περὶ τούτου διαμάχονται, ὅπως D
βέλτιστος ἔσται ὁ παῖς, παρ’ ἕκαστον καὶ ἔργον καὶ λόγον
διδάσκοντες καὶ ἐνδεικνύμενοι , ὅτι τὸ μὲν δίκαιον, τὸ δὲ
ἄδικον, καὶ τόδε μὲν καλόν, τό δε δὲ αἰσχρόν, καὶ τόδε μὲν
ὅσιον, τόδε δὲ ἀνόσιον, καὶτὰ μὲν ποίει, τά δὲ μὴ ποίει ·
καὶ ἐὰν μὲν ἑκῶν πείθηται· εἰ δὲ μή, ῶσπερ ξύλον δια-
στρεφόμενον καὶ καμπτόμενον εὐθύνουσιν ἀπειλαῖς καὶ
πληγαῖς. μετά δὲ ταῦτα εἰς διδασκάλων πέμποντες πολὺ
μᾶλλον ἐντέλλονται ἐπιμελεῖσθαι εὐκοσμίας τῶν παίδων
ἦ γραμμάτων τε καὶ κνθαρίσεως· οἰ δὲ διδάσκαλοι τούτων E
τε ἐπιμελοῦνται, καὶ ἐπειδᾶν αὖ γράμματα μάθωσι καὶ
μέλλωσι συνήσειν τὰ γεγραμμένα, ὥσπερ τότε τὴν φωνήν,
παρατιθέασιν αὐτοῖς ἐπὶ τῶν βάθρων ἀναγιγνώσκειν
ποιητῶν ἀγαθῶν ποιήματα καὶ ἐκμανθάνειν ἀναγκάζου-

σιν, ἐν οἷς πολλαὶ μὲν νουθετήσεις ἔνεισι, πολλαὶ δὲ διέξ- 326 ”

οδοι καὶ ἔπαινοι καὶ ἐγκώμια παλαιῶν ἀνδρῶν άγαθῶν,
ἵνα ὁ παῖς ζηλῶν μιμῆται καὶ ὀρέγηται τοιοῦτος γενέ-
σθαι. οἳ τ’ αὖ κιθαρισταί, ἔτερα τοιαῦτα, σωφροσύνης
τε ἐπιμελοῦνται καὶ ὅπως ἂν οἰ νέοι μηδὲν κακουργῶσι·
πρὸς δὲ τούτοις, ἐπειδὰν κιθαρίζειν μάθωσιν, ἄλλων αὖ
ποιητῶν ἀγαθῶν ποιήματα διδάσκουσι μελοποιῶν, εἰς Β
τά κιθαρίσματα ἐντείνοντες, καὶ τούς ῥυθμούς τε καὶ τὰς
ἁρμονίας ἀναγκάζουσιν οἰκειοῦσθαι ταῖς ψυχαῖς τῶν παί-
δων, ἵνα ἡμερώτεροί τε ὦσι , καὶ εὐρυθμότεροι καὶ εὐαρ-
μοστότεροι γιγνόμενοι χρήσιμοι ὦσιν εἰς τὸ λέγειν τε καὶ
πράττειν· πᾶς γὰρ ὁ βίος τοῦ ἀνθρώπου εὐρυθμίας τε
καὶ εύαρμοστίας δεῖται. ἔτι τοίνυν πρὸς τούτοις εἰς παι-

