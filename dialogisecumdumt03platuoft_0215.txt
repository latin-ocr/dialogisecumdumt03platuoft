33 ΠΡΩ ΤΑ ΓΟ ΡΑΣ. 181

καρπὸν αἰνύμεθα χθονός , ἔπειθ’ ὑμῖν εὑρών ἄπαγγελέω ·
ῶστε τούτου γ’ ἕνεκα οὐδένα ἐπαινέσομαι, ἀλλά μοι ἐξαρ
κεῖ, ἂν ᾖ μέσος καὶ μηδὲν κακὸν ποιῇ, ὡς ἐγώ πάντας
φιλέω καὶ ἐπαίνημι —- καὶ τῇ φωνῇ ἐνταῦθα κέχρηται τῇ
τῶν Μυτιληναίων, ῶς πρὸς Πιττακὸν λέγων τὸ πάντας Ε
δὲ ἐπαίνημι καὶ φιλέω ἑκῶν (ἐνταῦθα δεῖ ἐν τῷ §mv δια-
λαβεῖν λέγοντα) ὅστις ἔρδῃ μηδὲν αἰσχρόν , ἄκων δ’ ἔστιν
οὓς ἐγώ ἐπαινῶ καὶ φιλῶ, σὲ οὖν, καὶ εἰ μέσως ἔλεγες
ἐπιεικῆ καὶ ἀληθῆ, ῶ Πιττακέ, οὐκ ἄν ποτε ἔψεγον. νῦν 347
δέ - σφόδρα γὰρ καὶ περὶ τῶν μεγίστων ψευδόμενος δο-
κεῖς ἀληθῆ λέγειν, διὰ ταῦτά σε έγῶ ψέγω.

XXXII. Ταῦτά μοι δοκεῖ, ὦ Πρόδικε καὶ Πρωτα-
γόρα, ἦν δ’ ἐγώ, Σιμωνίδης διανοούμενος πεποιηκέναι
τοῦτο τὸ ᾆσμα. καὶ ὁἹππίας, Εὖ μέν μοι δοκεῖς, ἔφη , ῶ
Σώκρατες, καὶ σὺ περὶ τοῦ ᾅσματος διεληλυθέναι· ἔστι
μέντοι, ἔφη, καὶ ἐμοὶ λόγος περὶ αὐτοῦ εὖ ἔχων, ὃν ὑμῖν Β
ἐπιδείξω, ἄν βούλησθε. καὶ ὁ Ἀλκιβιάδης, Ναί, ἔφη,
ῶἹππία, εἰσαῦθίς γε · νῦν δὲ δίκαιόν ἐστιν, ὁὶ ὡμολογη-
σάτην πρὸς ἀλλήλω Πρωταγόρας καὶ Σωκρατης, Πρωτα-
γόρας μὲν εἰ ἔτι βούλεται ἐρωτᾷν, ἀποκρίνεσθαι Σωκρά-
τη, εί δὲ δὴ βούλεται Σωκράτει ἀποκρίνεσθαι, ἐρωτᾷν
τόν ἕτερον. καὶ ἐγώ εἷπονἘπιτρέπω μὲν ἔγωγε Πρωτα-
γόρᾳ ὁπότερον αὐτῷ ἥδιον· εί δὲ βούλεται, περὶ μὲν G
ᾀσμάτων τε καὶ ἐπῶν ἐάσωμεν, περὶ δὲ ῶν τὸ πρῶτον έγω’
σε ἠρώτησα, ὦ Πρωταγόρα, ἡδέως ἂν ἐπὶ τέλος ἔλθοιμι
μετὰ σοῦ σκοπούμενος. καὶ γὰρ δοκεῖ μοι τὸ περὶ ποιή-
σεως διαλέγεσθαι ὁμοιότατον εἶναι τοῖς συμποσίοις τοῖς
τῶν φαύλων καὶ ἀγοραίων ἀνθρώπων. καὶ γὰρ οὗτοι,
διὰ τὸ μὴ δύνασθαι ἀλλήλοις δι’ ἑαυτῶν συνεῖναι ἐν τῷ
πότῳ μηδὲ διὰ τῆς ἑαυτῶν φωνῆς καὶ τῶν λόγων τῶν
ἑαυτῶν ὑπὸ ἀπαιδευσίας , τιμίας ποιοῦσι τὰς αὐλητρίδας, D
πολλοῦ μισθούμενοι ἀλλοτρίαν φωνὴν τὴν τῶν αὐλῶν.

