f< -- “vu-:— c: »ντὶ-ῖς,

358 ΠΛΑΤΩΝΟΣ 160

Ε ΜΕΝ. Τίοῦν δή;

ΣΩ. Τῶν ἐκείνου ποιημάτων λελυμένον μὲν ἐκτῆ-
σθαι οὐ πολλῆς τινὸς ἄξιόν ἐστι τιμῆς, ὥσπερ δραπέτην
ἄνθρωπον· οὐ γὰρ παραμένει· δεδεμένον δὲ πολλοῦ
ἄξιον· πάνυ γάρ καλά τα ἔργα ἐστι’. πρὸς τί οὖν δὴ λέγω
ταῦτα; πρὸς τὰς δόξας τάς άληθεῖς. καὶ γὰρ αἰ δόξαι αι’
ἀληθεῖς, ὅσον μὲν ἂν χρόνον παραμένωσι, καλὸν τὸ

98 χρῆμα καὶ πάντα τάγαθὰ ἐργάζονται· πολύν δὲ χρόνον
οὐκ ἐθέλουσι παραμένειν, ἄλλα δραπετεύουσιν ἐκ τῆς ,
ψυχῆς τοῦ ἀνθρώπου , ὥστε οὐ πολλοῦ ἄξιαί εἰσιν, ἕως
ἄν τις αὐτάς δήσῃ αἰτίας λογισμῷ. τοῦτο δ’ ἐστίν, Μέ-
νων ἑταῖρε, ἀνάμνησις, ὡς ἐν τοῖς πρόσθεν ἡμῖν ὠμο-
λόγηται. ἐπειδὰν δὲ δεθῶσι, πρῶτον μὲν· ἐπιστῆμαι γί-
γνονται, ἔπειτα μόνιμοι· καὶ διὰ ταῦτα δὴ τιμιώτερον
ἐπιστήμη ὀρθῆς δόξης ἐστι’, καὶ διαφέρει δεσμῷ ἐπιστήμη
ὀρθῆς δόξης.

Β MEN. Νὴ τὸν Δία, ὦ Σώκρατες, ἔοικε τοιούτῳ
τινί.

· XL. Σῼ. Καὶ μήν καὶ ἐγώ ὡς οὐκ εἰδὼς λέγω, ἀλλ’
εἰκάζων· ὅτι δέ ἐστί τι ἀλλοῖον ὀρθὴ δόξα καὶ ἐπιστήμη,
οὐ πάνυ μοι δοκῶ τοῦτο εἰκάζειν, ἄλλ’ εἰπερ τι ἄλλο
φαίην ἄν εἰδέναι, ὀλίγα δ’ ἂν φαίην, ἓν δ’ οὖν καὶ τοῦτο
ἐκείνων θείην ἄν οἷν οἶδα.

ΜΕΝ. Καὶ ὀρθῶς γε, ὦ Σώκρατες, λέγεις.

ΣΩ. Τί δαίς τόδε οὐκ ὀρθῶς, ὅτι ἀληθὴς δόξα ἡγου-
μένη τὸ ἔργον ἑκάστης τῆς πράξεως οὐδὲν χεῖρον άπερ-
γάζεται ἦ ἐπιστήμης

c ΜΕΝ. Καὶ τοῦτο δοκεῖς μοι ἀληθῆ λέγειν.
ΣΏ. Οὐδὲν ἄρα ὀρθὴ δόξα ἐπιστήμης χεῖρον οὐδὲ
‚ ἦττον ὠφελίμη ἔσται εἰς τὰς πράξεις, οὐδὲ· ἀνὴρ ὁ ἔχων
ὀρθήν δόξαν ἦ ὁ ἐπιστήμην.
ΜΕΝ. ’Έστι ταῦτα.

