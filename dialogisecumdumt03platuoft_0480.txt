446 HAATszNoz· ε’

ὦν καὶ δίκαιον καὶ χρη πρῶτον μεμνημένους ἐπαινέσαι·
αὐτῶν τὴν ἀρετήν. δεῖ δή αὐτὴν ἰδεῖν, εἰ μέλλει τις κα-
λῶς ἐπαινεῖν, ἐν ἐκείνῳ τῷ χρόνῳ γενόμενον λόγῳ, ὅτε
πᾶσα μὲν ἡ Ἀσία ἐδούλευε τρίτῳ ἤδη βασιλεῖ, ὦν ὁ μὲν
πρῶτος Κῦρος ἐλευθερώσας Πέρσας τοὺς αὑτοῦ πολίτας
Ε τῷ αὑτοῦ φρονήματι α’μα καὶ τους δεσπότας Μήδους
ἐδουλώσατο καὶ τῆς ἄλλης Ἀσίας μέχρι Αἰγύπτου ἦρξεν,
ὁ δὲ υιὸς αὐτοῦ Αἰγύπτου τε καὶ Λιβύης όσον οἷόν τε ήν
ἐπιβαίνειν, τρίτος δὲ Δαρεῖος πεζῇ μὲν μέχρι Σκυθῶν τὴν
ἀρχὴν ὡρίσατο, ναυσὶ δὲ τῆς τε θαλάττης ἐκράτει καὶ
240 τῶν νήσων, ὥστε μηδὲ ἀξιοῦν ἀντίπαλον αὐτῷ μηδένα
εἶναι· αἱ δὲ γνῶμαι δεδουλωμέναι ἁπάντων ἀνθρώπων
ἦσαν· οὕτω πολλὰ καὶ μεγάλα καὶ μάχιμα γένη καταδε-
δουλωμένη ἦνῆ Περσῶν ἀρχή.

Χ. Αἰτιασάμενος δὲ Δαρεῖος ἡμᾶς τε καὶ Ἐρετριέας,
Σάρδεσιν ἐπιβουλεῦσαι προφασιζόμενος , πέμψας μυριά-
δας μὲν πεντήκοντα ε”ν τε πλοίοις καὶ ναυσί, ναῦς δὲ τρια-
κοσίας, Δᾶτιν δὲ ἄρχοντα, εἶπεν ἥκειν ἄγοντα Ἐρετριέας

Β καὶ Ἀθηναίους , εί βούλοιτο τὴν ἑαυτοῦ κεφαλὴν ἔχειν · ὁ
δὲ πλεύσας εἰς Ἐρέτριαν ἐπ’ ἄνδρας , οἳ τῶν τότε Ἑλλή-
νων ἐν τοῖς εὐδοκιμωτάτοις ἦσαν τὰ πρὸς τὸν πόλεμον
καὶ οὐκ ὀλίγοι, τούτους ἐχειρώσατο μὲν ἐν τρισὶν ἡμέραις,
διηρευνήσατο δὲ αὐτῶν πᾶσαν τὴν χώραν, ἵνα μηδεὶς
ἀποφύγοι, τοιούτῳ τρόπῳ· ἐπὶ τὰ ὅρια ἐλθόντες τῆς
Ἐρετρικῆς oc στρατιῶται αὐτοῦ , ἐκ θαλάττης εἰς θάλατ-

ταν διαστάντες , συνάψαντες τὰς χεῖρας διῆλθον ἅπασαν 12'

c τὴν χώραν, ἵν’ ἔχοιεν τῷ βασιλεῖ εἰπεῖν, ὅτι οὐδεὶς σφοῖς “
ἀποπεφευγὼς εἴη. τῇ δ’ αὐτῇ διανοίᾳ κατηγάγοντο ἐξ
Ἐρετρίας εἰς Μαραθῶνα, ὠς ἕτοιμόν σφισιν ὂν καὶ Ἀθη- ·
ναίους ἐν τῇ αὐτῇ ταύτῃ ἀνάγκη ζεύξαντας Ἐρετριεῦσιν ζ
ἄγειν. τούτων δὲ τῶν μὲν πραχθέντων, τῶν δ’ ἐπιχειρου- J
μένων οὔτ’ Ἐρετριεῦσιν ἐβοήθησενἘλλήνων οὐδεὶς οὔτε

 

