106 ‚ ΠΛΑΤῼΝΟΣ 18

ἔχει , τὰ δὲ κακὰ κακῶςς Συνεχῶρει. Τοὺς δὲ καλούς τε
κάγαθοὺς ὁμολογεῖς λέγειν ῶς ἔχει τοὶ πράγματα; Ὁμολο-
γῶ. Κακῶς ἄρα, ἔφη , λέγουσιν, ὦ Κτήσιππε, οἷ ἀγαθοὶ
τά κακά, εἴπερ ῶς ἔχει λέγουσι. Ναὶ μά Δία, ἦ δ’ ὅς,
σφόδρα γε, τοὺς γοῦν κακοὺς ἀνθρωπους· ων σύ, ἐάν
, μοι πείθῃ, εὐλαβήσει εἶναι, ἵνα μή σε οἱ ἀγαθοὶ κακῶς
λέγωσιν. ῶς εὐ ἰσθ’ ότι κακῶς λέγουσιν οἱ ἀγαθοὶ τούς
κακούς. ςΗ καὶ τοὺς μεγάλους, ἔφη ο Εὐθύδημ ας, μεγά-
λως λέγουσι καὶ τοὺς θερμοὺς θερμῶς; Μάλιστα δήπου,
ἔφη ὁ Κτήσιππος· τούς γοῦν ψυχροὺς ψυχρῶς λέγουσί
τε καὶ φασὶ διαλέγεσθαι. Σὺ μέν, ἔφη ὁ Διονυσόδωρος,
λοιδορεῖ, ὦ Κτήσιππε, λοιδορεῖ. Mo} Δί’ οὐκ ἔγωγε, ἦ δ’ ,
ὅς, ῶ Διονυσόδωρε, ἐπεὶ φιλῶ σε, ἀλλά νουθετῶ σ’ ῶς
ἑταῖρον, καὶ πειρῶμαι πείθειν μηδέποτε ἐναντίον ἐμοῦ

285 οὕτως ἀγροίκως λέγειν, ὅτι ἐγω τούτους βούλομαι ἐξο-

λωλέναι , οὓς περὶ πλείστου ποιοῦμαι.

XIII. Ἐγῶ οὖν, ἐπειδή μοι ἐδόκουν ἀγριωτέρως
πρὸς ἀλλήλους ἔχειν, προσέπαιζόν τε τὸν Κτήσιππον καὶ
εἷπον ότι Ὦ Κτήσιππε, ἐμοὶ μεν δοκεῖ χρῆναι ἡμᾶς παρα
τῶν ξένων δέχεσθαι οἱ λέγουσιν, ἐαν ἐθέλωσι διδόναι, καὶ
μὴ ὀνόματι διαφέρεσθαι. εἰ γὰρ ἐπίστανται οὕτως ἐξολύ
λύναι ἀνθρώπους, ὥστ’ ἐκ πονηρῶν τε καὶ ἀφρόνων χρη-
στούς τε καὶ ἔμφρονας ποιεῖν, καὶ τοῦτο εἴτε αὐτῶ εὑρή-
13 κατον εἴτε καὶ παρ’ ἄλλου του ἐμαθέτην φθόρον τινὰ καὶ
ὄλεθρον τοιοῦτον, ὥστε ἀπολέσαντες πονηρὸν ὄντα χρη-
στὸν πάλιν ἀποφῆναι· εἰ τοῦτο ἐπίστασθον —- δῆλον δέ,
ὅτι ἐπίστασθον · ἐφάτην γοῦν τὴν τέχνην σφῶν εἶναι τὴν
νεωστὶ εὑρημένην ἀγαθοὺς ποιεῖν τοὺς ἀνθρώπους ἐκ
πονηρῶν —- συγχωρήσωμεν οὖν αὐτοῖν αὐτό· ἀπολε-
σάντων ἡμῖν τὸ μειράκιον καὶ φρόνιμον ποιησάντων, καὶ
ἅπαντάς γε ἡμᾶς τούς ἄλλους. εἰ δὲ ὑμεῖς oc νέοι φοβεῖ-
σθε , ῶσπερ ἐν Καρὶ ἐν ἐμοὶ ἔστω ὁ κίνδυνος · ὡς ἐγώ,

 

 

