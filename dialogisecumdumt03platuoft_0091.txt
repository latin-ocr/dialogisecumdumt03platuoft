 

ΛΑΧΗΣ. 57

λέγω ού uagam, ἀλλ’ ἀναγκαῖον οἶμαι τῷ ταῦτα λέγοντι
μηδενὸς θηρίου ἀποδέχεσθαι ἀνδρείαν, ἦ ξυγχωρεῖν θη·-
ρίον τι οὕτω σοφὸν εἶναι , ὥστε ἃ ὀλίγοι ἀνθρώπων ἴσασι
διὰ τὸ χαλεποὶ εἶναι γνῶναι, ταῦτα λέοντα ἢ πάρδαλιν
ἤ τινα κάπρον φάναι εἰδέναι · ἀλλ’ ἀνάγκη ὁμοίως λέοντα
καὶ ἔλαφον καὶ ταῦρον καὶ πίθηκον πρὸς ἀνδρείαν φά-
ναι πεφυκέναι τὸν τιθέμενον ἀνδρείαν τοῦθ’ ὅπερ σύ
τίθεσαι.

ΛΑ. Νὴ τούς θεούς, καὶ εὖ γε λέγεις, ὦ Σώκρατες. 197
καὶ ἡμῖν ὥς ἀληθῶς τοῦτο ἀπόκριναι, ὦ Νικία, πότερον
σοφώτερα φῂς ἡμῶν ταῦτα εἶναι τὰ θηριά, ἃ πάντες ὁμο-
λογοῦμεν ἀνδρεῖα εἶναι, ἢ πᾶσιν ἐναντιούμενος τολμᾷς
μηδὲ ἀνδρεῖα αὐτὰ καλεῖν;

NI. Οὐ γάρ τι , ὦ Λάχης, ἔγωγε ἀνδρεῖα καλοῖ οὔτε
θηρία οὔτε ἄλλο οὐδὲν τὸ τά δεινὰ ὑπὸ ἀνοίας μὴ φο-
βούμενον, ἀλλ’ ἄφοβον καὶ μωρόν· ἦ καὶτὰ παιδία πάντα
οἴει με ἀνδρεῖα καλεῖν, ἃ δι’ ἄνοιαν οὐδὲν δέδοικεν; ἀλλ’ Β
οἶμαι τὸ ἄφοβον καὶ τὸ ἀνδρεῖον οὐ ταύτόν ἐστιν. ἐγώ
δὲ ἀνδρείας μὲν καὶ προμηθείας πάνυ τισὶν ὀλίγοις οἶμαι
μετεῖναι , θρασύτητος δὲ καὶ τόλμης καὶ τοῦ ἀφόβου μετὰ
ἀπρομηθείας πάνυ πολλοῖς καὶ ἀνδρῶν καὶ γυναικῶν καὶ
παίδων καὶ θηρίων. ταῦτ’ οὖν ὁὶ σὺ καλεῖς ἀνδρεῖα καὶ
οί πολλοί, ἐγώ θρασέα καλῶ, ἀνδρεῖα δὲ τά φρόνιμα περὶ C
ὦν λέγω.

XXVI. AA. Θέασαι, ὦ Σώκρατες, ὡς εὖ ὅδε ἑαυ-
τὸν δή, ὥς οἴεται, κοσμεῖ τῷ λόγῳ · οὓς δὲ πάντες ὁμολο-
γοῦσιν ἀνδρείους εἶναι , τούτους ἀποστερεῖν ἐπιχειρεῖ
ταύτης τῆς τιμῆς.

NI. Οὔκουν ἔγωγε , ὦ Λάχης, ἀλλά θάρρει · φημὶ
γάρ σε εἶναι σοφόν, καὶ Λάμαχόν γε, εἴπερ ἐστὲ ἀνδρεῖοι,
καὶ ἄλλους γε συχνούς Ἀθηναίων.

