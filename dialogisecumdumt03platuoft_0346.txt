312 ΠΛΑΤΩΝΟΣ 114

τες ὑπὸ θεῶν τε καὶ ἀνθρώπων οὗτοι, οἳ ὄὲν ἰάσιμα ἆμαρ-
τήματα ἁμάρτωσιν· ὅμως δὲ δι’ ἀλγηδόνων καὶ ὀδυνῶν
γίγνεται αὐτοῖς ἡ ὠφέλεια καὶ ἐνθάδε καὶ ἐν 1Ἅιδου· οὐ
G γάρ οἶόν τε ἄλλως ἀδικίας ἀπαλλάττεσθαι. οἳ δ’ ἂν τά
ἔσχατα ἀδικήσωσι καὶ διὰ τοιαῦτα ἀδικήματα ἀνίατοι γέ-
νωνται, ἐκ τούτων τὰ παραδείγματα γίγνεται, καὶ οὗτοι
αὐτοὶ μὲν οὐκέτι ὀνίνανται οὐδέν, ἅτε ἀνίατοι ὅντες,
ἄλλοι δὲ ὀνίνανται οἰ τούτους ὁρῶντες διὰ τὰς ἁμαρτίας
τὰ μέγιστα καὶ ὀδυνηρότατα καὶ φοβερώτατα πάθη πά-
σχοντας τὸν ἀεὶ χρόνον, άτεχνως παραδείγματα ἀνηρτη-
μένους ἐκεῖ ἐν Ἀιδου ἐν τω δεσμωτηρίω, τοῖς άεὶ των
D ἀδίκων ἀφικνουμένοις θεάματα καὶ νουθετήματα. ὦν
ἐγω φημι ἕνα καὶ Ἀρχέλαον ε’,σεσθαι εἰ ἀληθῆ λέγει Πῶ-
λος, καὶ ἄλλον ὅστις ἄν τοιοῦτος τύραννος ᾗ · οἶμαι δὲ καὶ
τούς πολλοὺς εἶναι τούτων τῶν παραδειγμάτων ἐκ τυ-
ράννων καὶ βασιλέων καὶ δυναστῶν καὶ τὰ τῶν πόλεων
πραξάντων γεγονότας· οὗτοι γὰρ διὰ τὴν ἐξουσίαν με’-
γιστα καὶ ἀνοσιώτατα ἁμαρτήματα ἁμαρτάνουσι. μαρ-
τυρεῖ δὲ τούτοις καὶ Ὅμηρος · βασιλέας γάρ καὶ δυνάστας

Ε ἐκεῖνος πεποίηκε τοὺς ἐν ’Ἅιδου τὸν άεὶ χρόνον τιμωρου-
μένους, Τάνταλον καὶ Σίσυφον καὶ Τιτυόν· Θερσίτην
δέ, καὶ εἴ τις ἄλλος πονηρὸς ἦν ἰδιώτης, οὐδεὶς πεποίηκε
μεγάλαις τιμωρίαις συνεχόμενον ὡς άνίατον· ού γάρ,
οἶμαι, ἐξῆν αὐτῷ · διὸ καὶ εὐδαιμονέστερος ἦν ἢ οἷς ἐξῆν.
ἀλλὰ γάρ, ὦ Καλλίκλεις, ἐκ τῶν δυναμένων εἰσὶ καὶ οἱ
626 σφόδρα πονηροὶ γιγνόμενοι ἄνθρωποι· οὐδὲν μὴν κω-
λύει καὶ έν τούτοις ἆγαθους ἄνδρας ἐγγίγνεσθαι, καὶ
σφόδρα γε άξιον άγασθαι των γιγνομένων χαλεπὸν γάρ,
ω Καλλίκλεις , καὶ πολλοῦ ἐπαίνου ἅξιον’ εν μεγάλῃ ἐξου-
σία τοῦ ἀδικειν γενόμενον δικαίως διαβιωναι. ὀλίγοι δὲ
γίγνονται οἱ τοιοῦτοι· ἐπεὶ καὶ, ἐνθάδε καὶ ἄλλοθι γεγό-
νασιν, οἶμαι δὲ καὶ ἔσονται καλοὶ κάγαθοὶ ταύτην τὴν

