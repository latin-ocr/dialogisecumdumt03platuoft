B

304 ΠΛΑΤΩΝΟΣ 106

τὰ ἀρχαῖα προσαπολλύωσι πρὸς οἶς ἐκτήσαντο, οὐκ αἰτίων
ὄντων τῶν κακῶν ἀλλ’ ἴσως συναιτίων. καίτοι ἔγωγε ἀνό-
ητον πρᾶγμα καὶ νῦν ὁρῶ γιγνόμενον καὶ ἀκούω τῶν
παλαιῶν ἀνδρῶν πέρι. αἰσθάνομαι γάρ , ὅταν ἡ πόλις
τινά τῶν πολιτικῶν ἀνδρῶν μεταχειρίζηται ὡς ἀδικοῦντα,
ἀγανακτούντων καὶ σχετλιαζόντων ὡς δεινὰ πάσχουσι·
πολλὰ καὶ ἀγαθοὶ ,τὴν πόλιν πεποιηκότες ἄρα ἀδίκως ὑπ’
αὐτῆς ἀπόλλυνται, ὡς ὁ τούτων λόγος· τὸ δὲ ὅλον ψεῦ-

C δός ἐστι. προστάτης γάρ πόλεως οὐδ’ ἂν εἷς ποτὲ ἀδίκως

D

ἀπόλοιτο ὑπ’ αὐτῆς τῆς πόλεως ἧς προστατεῖ · κινδυνεύει
γάρ ταύτὸν εἶναι, ὅσοι τε πολιτικοὶ προσποιοῦνται εἶναι
καὶ ὅσοι σοφισταί. καὶ γάρ οἱ σοφισταί, τάλλα σοφοὶ
ὄντες, τοῦτο ἄτοπον ἐργάζονται πρᾶγμα· φάσκοντες γάρ
ἀρετῆς διδάσκαλοι εἶναι πολλάκις κατηγοροῦσι τῶν μα-
θητῶν , ὥς ἀδικοῦσι σφοῖς αύτούς , τούς τε μισθούς ἀπο-
στεροῦντες καὶ ἄλλην χάριν οὐκ ἀποδιδόντες, εὖ παθόν-
τες ὑπ’ αὐτῶν· καὶ τούτου τοῦ λόγου τί ἄν ἀλογώτερον
εἴη πρᾶγμα, ἀνθρώπους ἀγαθοὺς καὶ δικαίους γενομέ-
νους, ἐξαιρεθέντας μὲν ἀδικίαν ὑπὸ τοῦ διδασκάλου,
σχόντας δὲ δικαιοσύνην, ἀδικεῖν τούτῳ ὃ οὐκ ε”χουσιν; ου
δοκεῖ σοι τοῦτο ἄτοπον εἶναι, ὦ ἑταῖρε; ὦς ἀληθῶς δημη-
γορεῖν με ἠνάγκασας, ὦ Καλλίκλεις, οὐκ ἐθέλων ἀποκρά
νεσθαι.

LXXV. KAA. Σὺ δ’ οὐκ ἂν οἷός τ’ εἴης λέγειν, ε.
μή τίς σοι ἀποκρίνοιτο;

Σῼ. ’Ἑοικά γε · νῦν γοῦν συχνοὺς τείνω τῶν λόγων,
ἐπειδή μοι οὐκ ἐθέλεις ἀποκρίνεσθαι. ἀλλ’ , ὦ ’γαθέ , εἰπὲ
πρὸς φιλίου , οὐ δοκεῖ σοι ἄλογον εἶναι ἀγαθὸν φάσκοντα
πεποιηκέναι τινά μέμφεσθαι τούτῳ , ὅτι ὑφ’ ἑαυτοῦ ἀγα-
θὸς γεγονώς τε καὶ ὢν ἔπειτα πονηρός ἐστιν;

ΚΑΛ. ’Ἐμοιγε δοκεῖ.

