ι νιν---ῐ- ’ ·Ᾰ,·,,ὶ;.”’ ’,ν ··’ ην·- 'J ¹* 1*

81 ΠΡΩ, ΤΑ ΓΟ ΡΑΣ. 169

οὐκ ἐπαινοῖσθε · εὐδοκιμεῖν μὲνγὰρ ἔστι παρὰ ταῖς ψυχαῖς
τῶν ἀκουόντων ἄνευ ἀπάτης, ἐπαινεῖσθαι δὲ ἐν λόγῳ
πολλάκις παρὰ δόξαν ψευδομένων· ἡμεῖς τ’ αὖ οἰ ἀκού-
οντες μάλιστ’ ἂν οὕτως εὐφραινοίμεθα, οὐχ ἡδοίμεθα· c·
εύφραίνεσθαι μὲν γὰρ ἔστι μανθάνοντά τι καὶ φρονή-
σεως μεταλαμβάνοντα αὐτῇ τῇ διανοίᾳ, ἥδεσθαι δὲ
ἐσθίοντά τι ἦ ἄλλο ἡδύ πάσχοντα αὐτῷ τῷ σώματι.

XXIV. Ταῦτα οὖν εἰπόντος τοῦ Προδίκου πολλοὶ
πάνυ τῶν παρόντων ἀπεδέξαντο· μετὰ δὲ τὸν Πρόδικον
Ιππίας ὁ σοφὸς εἶπεν , Ὦ ἄνδρες, ἔφη, οἱ παρόντες, ἡγοῦ-
μαι ἐγώ ὑμᾶς συγγενεῖς τε καὶ οἰκείους καὶ πολίτας ἅπαν-
τας εἶναι φύσει, ού νόμω · τὸ γὰρ ὅμοιον τῷ ὁμοίω φύσει D
συγγενές ἐστιν, ὁ δὲ νόμος, τύραννος οόν τῶν ἀνθρώπων,
πολλὰ παρὰ τὴν φύσιν βιάζεται. ἡμᾶς οὖν αἰσχρὸν τήν
μὲν φύσιν τῶν πραγμάτων εἰδέναι, σοφωτάτους δὲ ὄντας
τῶν Ἑλλήνων, καὶ κατ’ αὐτὸ τοῦτο νῦν συνεληλυθότας
τῆς τε Ἑλλάδος εἰς αὐτὸ τὸ πρυτανεῖον τῆς σοφίας καὶ
αὐτῆς τῆς πόλεως εἰς τὸν μέγιστον καὶ ὀλβιώτατον οἷκον
τόνδε , μηδὲν τούτου τοῦ ἀξιώματος ἄξιον ἀποφήνασθαι,
ἀλλ’ ὥσπερ τοὺς φαυλοτάτους τῶν ἀνθρώπων διαφέρε- Ε
σθαι α’λλήλοις. ἐγω μὲν οὖν καὶ δέομαι καὶ συμβουλεύω,
ὦ Πρωταγόρα τε καὶ Σώκρατες, συμβῆναι ὑμᾶς ὥσπερ
ὑπὸ διαιτητῶν ἡμῶν συμβιβαζόντων είς τὸ μέσον, καὶ
μήτε σὲ τὸ ἀκριβὲς τοῦτο εἶδος τῶν διαλόγων ζητεῖν τὸ 338
κατὰ βραχὺ λίαν, εἰ μὴ ἡδύ Πρωταγόρᾳ, ἄλλ’ ἐφεῖναι
καὶ χαλάσαι τὰς ἡνίας τοῖς λόγοις, ἵνα μεγαλοπρεπέστε-
ροι καὶ εὐσχημονέστεροι ὑμῖν φαίνωνται, μήτ’ αὖ Πρω-
ταγόραν πάντα κάλων ἐκτείναντα, ούρίᾳ ἐφέντα, φεύ-
γειν εἰς τὸ πέλαγος τῶν λόγων, ἀποκρύψαντα γῆν, ἆλ-
λάμέσον τι ἀμφοτέρους τεμεῖν. ὥς οὖν ποιήσετε , καὶ πεί-
θεσθέ μοι ῥαβδοῦχον καὶ ἐπιστάτην καὶ πρύτανιν ἑλέσθαι,
ὃς ὑμῖν φυλάξει τό μέτριον μῆκος τῶν λόγων ἑκατέρου. Β

