’ ““ν < Wfflmffl

-Ὗη

308 ΠΛΑΤΩΝΟΣ 110

θειαν, ὅτι ταῦτα πάντα ἐγώ ε’ποίουν, ὦ παῖδες, ὑγιει-
νῶς, ὁπόσον οἴει ἀν ἀναβοῆσαι τούς τοιούτους δικαστάς;
οὐ μέγα;

ΚΑΛ. Ἴσως · οἴεσθαί γε χρή.

ΣΩ. Οὐκοῦν οἴει ἐν πάσῃ ἀπορίᾳ ἀν αὐτον ἔχεσθαι,

Β δ’ τι χρὴ εἰπεῖν;

ΚΑΛ. Πάνυ γε.

LXXVIII. ΣΩ. Τοιοῦτον μέντοι καὶ ε’γώ οἶδα ὅτι
πάθος πάθοιμι ἀν εἰσελθών εἰς δικαστήριον. οὔτε γάρ
ἡδονὰς ἃς ἐκπεπόρικα ἔξω αὐτοῖς λέγειν, ἂς οὗτοι εὐερ-
γεσίας καὶ ὠφελείας νομίζουσιν, ἐγώ δὲ οὔτε τοὺς πορί-
ζοντας ζηλῶ οὔτε οἷς πορίζεται· ε’άν τέ τίς με ἢ νεωτέ-
ρους φῇ διαφθείρειν ἀπορεῖν ποιοῦντα, ἢ τοὺς πρεσβυτέ-
ρους κακηγορεῖν λέγοντα πικροὺς λόγους ἦ ἰδίᾳ ἦ δημο-
σίᾳ , οὔτε τὸ ἀληθὲς ἔξω εἰπεῖν, ὅτι δικαίως πάντα ταῦτα

C ἐγώ λέγω, καὶ πράττω τὸ ὑμέτερον δὴ τοῦτο, ὦ ἄνδρες
δικασταί, οὔτε ἄλλο οὐδέν· ὥστε ἴσως, ὅ τι ἄν τύχω,
τοῦτο πείσομαι.

ΚΑΛ. Δοκεῖ οὖν σοι, οἳ Σώκρατες, καλῶς ἔχειν ἅν-
θρωπος ἐν πόλει οὕτω διακείμενος καὶ ἀδύνατος ὢν
ἑαυτῷ βοηθεῖνς

ΣΩ. Εἰ ἐκεῖνό γε ἐν αὐτῷ ὑπάρχοι, ὦ Καλλίκλεις,
ὂ σὺ πολλάκις ὡμολόγησας· εἰ βεβοηθηκώς εἴη αὑτῷ,

1) μήτε περὶ ἀνθρώπους μήτε περὶ θεοὺς ἄδικον μηδὲν
μήτε εἰρηκώς μήτε εἰργασμένος. αὕτη γάρ τις βοήθεια
ἐαυτῷ πολλάκις ἡμῖν ὡμολόγηται κρατίστη εἶναι. εἰμὲν
οὖν ε’μέ τις ἐξελέγχοι ταύτην τὴν βοήθειαν ἀδύνατον ὄντα
ἐμαυτῷ καὶ-ἄλλῳ βοηθεῖν, αἰσχυνοίμην ἂν καὶ ἐν πολλοῖς
καὶ ἐν ὀλίγοις ἐξελεγχόμενος καὶ μόνος ὑπὸ μόνου, καὶ εἰ
διὰ ταύτην τὴν ἀδυναμίαν ἀποθνήσκοιμι, ἀγανακτοίην
ἅν· εἰ δὲ κολακικῆς ῥητορικῆς ἐνδείᾳ τελευτῴην ἔγωγε,

Ε εὖ οἶδα ὅ τι ῥᾳδίως ἴδοις ἄν με φέροντα τὸν θάνατον. αὐτὸ

